Z-os 

Z-os zavzema linearna vodila postavljena navpično pravokotno glede na vodila x in y osi, krogljično vreteno 2020 vpeto v BK12 in koračni motor NEMA 34. 

Potopna erozija, katere konstrukcija bo osnova mojemu CNC-ju ima že postavljen stolp na katerega je bila pritrjen bat, ki je tapkal po zagozdenemu delu in tako izvajal erozijo. Konstrukcija stolpa potopne erozije mi bo prihranila kar nekaj časa, a ne bo nadomestila verjetno najtežjega dela. Ker potopna erozija po delu le tapka, ta ni potrebovala vodil na Z-osi, te zato moram pričvrstiti na novo.

Izbral sem NSK vodila široka 25 milimetrov, dolga 800 milimetrov z širokimi vozički. Vodil ne morem postaviti neposredno na stolp, ta je bil do sedaj le konstrukcijski del in zato ni raven in pravokoten na x in y os. Na stolp bom pritrdil porezkano aluminijasto ploščo. To bom z kombinacijo vijakov, ki ploščo ob stolp pritiskajo in vijakov, ki jo od stolpa odrivajo postavil navpično pravokotno glede na x in y vodila. Paziti bom moral, da vijakov tu ne zategnem premočno in tako zvijem plošč, da bi zvijanje plošče kar se da zmanjšal bom vodila pritrdil že pred montiranje plošče. Ker so vodila zelo rigidna bodo ta nudila dodatno oporo plošči. Ko bo ta postavljena, bom prostor med njo in stolpom zalil z epoksijem, ko se bo ta strdil bo nudil ravno oporo plošči, takrat lahko vijake dokončno zategnem.

|   |naloga                                                                           |
| 1 | na plošči izvrtam luknje za vodila, vpetje vretena in nosilec koračnega motorja |
| 2 | z vijaki ploščo postavim pravokotno navpično na vodila x in y osi               |
| 3 | med ploščo in stolp zalijem epoksi                                              |
| 4 | ko se epoksi strdi zategnem vijake                                              |
| 5 | stestiram gibanje osi.                                                          |
