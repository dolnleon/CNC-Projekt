X in Y os

X in y os oziroma koordinatna miza CNC-stroja bo izhajala iz že obstoječih vodil na originalni potopni eroziji. Te se sedaj premika z vrtenjem ročke, ki vrti trapezno vreteno, ki potiska trapezno matico in tako premakne vodilo. Princip premikanja bo na CNC-ju enak le, da bo namesto roke vreteno vrtel koračni motor. Sprva bi pomoslili, da lahko koračni motor vpnemo kar na obstoječe vreteno, a tu naletimo na glavni problem trapeznih vreten. V sistemu imajo "luft". Ko zamenjaš smer vrtenja vretena se bo to za trenutek vrtelo v prazno. Pri ročnih rezkarjih to ni problem, za CNC-je pa to ni sprejemljivo. Obstoječa vretena v vodilih bom zato zamenjal z krogljičnimi. 

Uporabil bom dve vreteni premera 16 milimetrov in z korakom 5 milimetrov. Vretena sama so sicer ožja od originalnih trapeznih a so matice večje. Da bom vretena lahko vstavil med vodila, zato moram za njih narediti prostor. Y-os bom spustil za 10 milimetrov, zato bom moral porezkati spodnje vodilo. Pri X-osi pa bom obrezal flančno krogljične matice. Prav tako bom moral porezati začetni del vodil, da jih bom lahko sestavil.

Z dovolj prostora za krogljična vretena in matice se lahko lotim nosilcev koračnih motorjev. Posamezen Nosilec je izdelan dveh 10 milimetrskih železnih plošč, eno pritrjeno na vodilo, eno na koračnih motor, in štirih postruženih aluminijastih valčkov, ki plošče povezujejo. Na ploščo ob vodili je pritrjen še BK12, vmes pa motor in vreteno povezuje spona.

| naloga                       |          |
|------------------------------|----------|          
| porezkaj vodila spredaj      | narejeno |        
| porezkaj spodnje vodilo      | narejeno |         
| porezkaj flančno X-os matice | narejeno | 
| postruži povezovalne valčke  | narejeno | 
| daj rezat flančne nosilcev   | narejeno |       
| sestavi X in Y os            | narejeno |        
| testiraj gibanje             |          |
